# Καλώς ήλθατε στο openparty.gr
## Τι είναι το OpenParty;
Το OpenParty θέλει να ξαναφέρει τον διάλογο και τις θέσεις πίσω στον πολιτικό βίο. Το OpenParty δεν θέλει να γίνει ποτέ κυβέρνηση ούτε αντιπολίτευση. Δεν θέλει να σχολιάσει τα κακώς κείμενα ούτε να πει κάτι γιατί έτσι.

Το OpenParty θέλει να είναι το σπίτι του διαλόγου και το μέρος που θα δημιουργηθούν θέσεις και λύσεις που είναι βιώσιμες και ρεαλιστικές.

Το OpenParty ευελπιστεί να μην έχει ιδεολογία. Ιδεολογία είναι να βλέπεις την πραγματικότητα μέσα από ρόζ ή πράσσινα γυαλιά και να προσφέρεις λύσεις γι'αυτούς τους ιδεατούς κόσμους. Μπορούμε να κάνουμε και χωρίς αυτή. Μπορούμε να δώσουμε λύσεις για τον πραγματικό κόσμο που δεν θα έχουν στόχο κάποια ουτοπία, αλλά την βελτίωση της καθημερινής μας ζωής.

Το OpenParty είναι μιά δουλειά που ελπίζει να δώσει αποτελέσματα βασισμένο από την αδιανόητη επιτυχία του open-source software - του ανοιχτού λογισμικού. Το open-source είναι πλέον ο de-facto τρόπος να γράφει κανείς software. Ο κώδικας και το προϊόν είναι δωρεάν διαθέσιμα στους χρήστες. Η ανάπτυξη γίνεται από ερασιτέχνες και επαγγελματίες που συνεργάζονται μέσα από ανοιχτές διεθνείς πλατφόρμες στο διαδύκτιο. Το OpenParty πιστεύει ότι το ίδιο μπορεί να γίνει και με τη σύγχρονη πολιτική.
## Ο στόχος του OpenParty
Αν ο στόχος ενός κόμματος δεν είναι να γίνει κυβέρνηση ή αντιπολίτευση, ποιός μπορεί να είναι; Το γεγονός ότι η ερώτηση αυτή φαίνεται εύλογη, δείχνει το επίπεδο της κατάπτωσης της νεοελληνικής πολιτικής. Το OpenParty θέλει να είναι η "αγορά του δήμου". Που λαμβάνει χώρα η συζήτηση και ο διάλογος στις μέρες μας; Στις τηλεοράσεις, τα ραδιόφωνα και τα περιοδικά που μονολογούν; Όχι. Στο Facebook και στο Twitter που ο καθένας κράζει χωρίς θέσεις και διάλογο; Καλύτερο, αλλά όχι. Στα πολιτικά κόμματα που για κάποιον λόγο ακόμα νοιάζονται για το ποιός θα πρωτοκυβερνήσει την καημένη πατρίδα μας; Φυσικά και όχι. Η απάντηση δυστυχώς είναι ότι διάλογος δε γίνεται πουθενά. Το OpenParty θέλει να είναι ο χώρος στον οποίο θα γίνει ο διάλογος και η συζήτηση που θα δημιουργήσει ακριβείς, ρεαλιστικές και βιώσιμες θέσεις και προτάσεις.
## Γιατί ένα κόμμα κι όχι ένα Blog;
Καλό το Blog, αλλά γιατί να σταματήσει κανείς εκεί; Μμπορούμε να πάρουμε την τύχη μας περισσότερο στα χέρια μας από το να γράφουμε απλά κείμενα και να ελπίσουμε κάποιος να μας διαβάσει. Έχουμε θέσεις και θέλουμε να είναι εκεί όταν ψηφίζουμε, για να μπορούμε να ψηφίζουμε κάτι που μας εκφράζει.

Επίσης, θέλουμε να ακολουθήσουμε και να μοιραστούμε τη διαδικασία της σύστασης ενός βουλευτικού κόμματος. Αυτή η διαδικασία θα είναι διαθέσιμη στον κάθε ένα. Αν δείς κάτι σε αυτή τη σελίδα ή οπουδήποτε που έρχεται από το OpenParty και δε συμφωνείς, μπορείς να ανοίξεις μία συζήτηση ή να συμμετάσχεις σε κάποια που είναι είδη ανοιχτή. Το πιθανότερο είναι ότι θα μπορέσεις να επηρεάσεις τη συγκεκριμένη θέση. Αν δεν υπάρχει συμφωνία, τότε μπορείς να κάνεις copy το site, να ακολουθήσεις τη διαδικασία και να δημιουργήσεις το δικό σου βουλευτικό κόμμα. Ξέρω ότι φαίνεται εξωφρενικό, αλλά γιατί όχι; Κι αν έχεις δίκιο - γιατί να πάει η άποψή σου χαμένη; Γιατί να συμβιβαστείς σε 9 στις 10 θέσεις που δεν συμφωνείς με ένα μαζικό κόμμα γιατί σε εκφράζει μία τους θέση; Ποιό είναι το πρόβλημα με την πολυφωνία στη Βουλή και στον πολιτικό διάλογο; Ποιό είναι το πρόβλημα με το να πας στις εκκλογές και να πάρεις 7 ψήφους; Το πιό σημαντικό είναι ότι εσύ είχες ένα κόμμα να ψηφίσεις που πραγματικά σ'εκπροσωπούσε. Το δικό σου κόμμα. Και ποιός ξέρει... ίσως να συμφωνούν μαζί σου πολοί περισσότεροι από ότι νομίζεις. Μιά φωνή λιγότερη μετά την άλλη, καπελωμένη από κόμματα και ιδεολογίες... σιχαμένη πολιτική φτώχεια. Ήρθε η ώρα να κάνουμε κάτι.

## Τι θα κάνουμε με όλες αυτές τις ψήφους;
Αν κάποια μέρα κάποια από τα μικρά αυτά κόμματα που ελπίζουμε να βγούν από το OpenParty, αποκτήσουν δύναμη... αν μπορούν να συνεργαστούν και να έχουν ένα βουλευτή στη Βουλή, γιατί όχι; Τι θα πρεσβέβει αυτός ο Βουλευτής; Τις θέσεις στις οποίες αυτά τα μικρά κόμματα συμφωνούν. Σε όλες τις άλλες θέσεις απλά δε θα έχει άποψη. Ακούγεται λίγο βαρετό να "εκπροσωπείς" απλά κάποιες θέσεις χωρίς να είσαι Βουλευτής με δύναμη και ρουσφέτια. Ναι, είναι βαρετό και γι'αυτό όποιος το κάνει αυτό θα παίρνει τον βουλευτικό μισθό. Είναι δουλειά, βαρετή, ακριβώς όπως η δουλειά κάθε Βουλευτή θα έπρεπε να είναι. Πέρα από τη βουλή και τον εκτελεστικό της ρόλο, που είναι περιορισμένος, η πραγματική πολιτική φτώχεια της Ελλάδας δεν έρχεται από την μη-εκπροσώπηση ούτε από τους διευθαρμένους πολιτικούς. Έρχεται από την έλειψη συμμετοχής, διαλόγου και βιώσιμων ρεαλιστικών θέσεων/λύσεων για τα προβλήματά μας.
## Τι γίνεται αν κάποιο μαζικό κόμμα κλέψει τις θέσεις μας;
Θα γιορτάσουμε την μεγάλη μας επιτυχία! Υπάρχουν πάρα πολλά μαζικά κόμματα και κάποια απ'αυτά κυβερνητικά. Αν οι θέσεις μας φτάσουν εκεί, αυτολεξεί ή επιμελώς τροποποιημένες, αυτό θέλουμε! Αυτός είναι ένας από τους πιό σημαντικούς τρόπους που μπορούμε να επηρεάσουμε την πολιτική ζωή και να φέρουμε αποτελέσματα. Σας παρακαλούμε, αντιγράψτε!
## Μα δεν θα αλλάζουν οι απόψεις του;
Ναι, φυσικά και θα αλλάζουν. Ειδικά στην αρχή, θα υπάρχουν πάρα πολλές αλλαγές. Αυτός ακριβώς είναι ο στόχος... να υπάρξει διάλογος και γρήγορη εξέλιξη. Δεν υπάρχει κανένας λόγος να ζούμε στο παρελθόν. Αν σήμερα ξέρουμε περισσότερα από εχθές - και ελπίζουμε να ξέρουμε - οι θέσεις μας θα συνεχίσουν να αλλάζουν και να εξελίσσονται. Αν κάποιος πιστεύει ότι η εξέλιξη είναι προς "το χειρότερο", μπορεί άμεσα να αντιγράψει την τελευταία έκδοση που τον εκπροσωπεί και να φτιάξει το δικό του κόμμα. Δεν είναι απλά εντάξει... αυτό θέλουμε!
## Γιατί OpenParty και όχι "ανοιχτό-κόμμα"
Το OpenParty είναι σε αντιστοιχεία με το open-source - το ανοιχτό λογισμικό. Οι λέξεις αυτές έχουν από μόνες τους πνεύμα και σημαίνουν ακριβώς κάτι. Κάτι πολύ δυνατό και αποτελεσματικό. Μία ιδέα που έχει ήδη αλλάξει τον κόσμο μας, από το Linux και το Android μέχρι τις πιό προσσιτές τιμές σε όλα τα καταναλωτικά προϊόντα. Δε ζήτησε κανείς άδεια, ούτε είχε αντιπροσώπους. Το open-source άλλαξε ριζικά τον τρόπο με τον οποίο οι άνθρωποι συνεργάζονται, επικοινωνονούνε και δημιουργούνε μαζί. Αυτό θέλουμε να είναι το OpenParty για την Ελληνική πολιτική ζωή. Αυτό και όχι μία νερωμένη, κακομεταφρασμένη μετάφραση όπως "ανοιχτό-κόμμα". OpenParty είναι αυτό που κάνουμε.